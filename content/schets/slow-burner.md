---
date: '2014-09-21T15:45:28+02:00'
draft: false
title: 'Slow burner'
tags: ['sars (een selectie)']
---

Hij zegt: 'Erik, ik ben je vader.' 

Hij zegt: 'Nou moet jij eens goed naar me luisteren, jongeman. Je kan niet zomaar midden in de week de hele nacht weg blijven. Lara en Luuk en...' 

Ik zeg: 'Zijn de concepten "dag" en "nacht" nog steeds van toepassing binnen een wereld waarin het reizen van planeet naar planeet gemeengoed is geworden? Wie bepaalt wat dag is en wat nacht, als je door de zwarte leegte van het heelal cruiset?' 

En hij zegt: 'Erik, ben je stoned? Je bent stoned, h√®?' 

De regen tikt op het raam. Niet op reageren, het gaat vanzelf wel weg. De regen tikt nog een keer.

'Hallo?' roept het. 'Hallo? Laat me eens binnen! Ik word zeiknat, hier!' 

Hasj schroeit mijn keel. Roken tot het tipje, daar blijft de meeste shit hangen. De tijd van hangen is voorbij, tijd om de shop te verlaten. Eerst nog even pissen. Ik kan er met mijn hoofd niet bij: er ligt een drol in het urinoir. Gelukkig maar, dat ik met m'n hoofd er niet bij kan. Het smaakt waarschijnlijk naar stront. 

Death Star, uitlaatpoort, een precisieschot. Schiet raak en je hebt er achttien jaar lang plezier van. Het is een slow burner: pas na negen maanden wordt de basis vernietigd, en dan ook nog het deel waar je het meest dol op was. 

De tijd van hangen is voorbij. Ik loop op straat, naar mijn meisje, mijn jongetje. 

Luuk, ik ben je vader. 
