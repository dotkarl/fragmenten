---
date: '2025-08-05T07:49:40+02:00'
draft: false
title: 'Moedervlek'
tags: ['lisanne', 'bob']
---

Maar hoe had ze hem dan herinnerd? 

De laatste keer was zijn band lek. Hij was komen lopen, hij rook naar zweet en alcohol en zei: 'Ik geef jullie allemaal een knuffel!' Ze had gezegd: 'Dat hoeft niet,' maar hij deed het toch. Zijn stugge baard schuurde tegen haar wang en hij trok haar tegen zijn borst. Zijn shirt was doorweekt.

En hij praatte, altijd de hele tijd. Hij was grof en maakte van alles een grapje en over alles een grapje. Nu zat hij naast haar, zijn buik iets dikker en zijn haar iets dunner, en vroeg haar naar de kinderen en haar burn-out. Het ontsnapte voor ze er erg in had: 'Je stelt zoveel vragen, je lijkt echt geïnteresseerd.'

'Je zou het denken, hè? 't Zijn de acteerlessen, dat is wat je merkt.'

Hij nam een slok. Als ze keek naar de haar die groeide uit de moedervlek op zijn kin, voelde ze weer iets van wat ze vroeger had gevoeld.
