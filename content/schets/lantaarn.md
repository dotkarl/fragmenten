---
date: '2025-08-08T14:55:21+02:00'
draft: false
title: 'Lantaarn'
tags: ['ger']
---

In het Grieks restaurant was de kaars aan zijn tafel in twee uur tijd helemaal opgebrand. Zeg nu, dat betekent toch iets?

Die nacht liep hij over straat, de lucht was drukkend -- zwanger, had hij heel de tijd in zijn hoofd. En toen hij langs een lantaarnpaal liep, flitste die met een luid gezoem uit.

(Het gezoem was voor hem, het was alleen luid voor hem. Alleen hij kon het horen, want de anderen waren niet afgestemd op de frequenties van de energieÃ«n van de lantaarnpaal.)

Hij onttrok de lantaarnpaal de energie. Als hij zijn ogen afwendde, ging het licht uit, maar als hij zich concentreerde, sprong het ding weer aan.

Gewoon een kapotte lantaarnpaal, zouden ze zeggen. ('Gewoon' -- dat woord!) Maar ze waren er niet bij, een kapotte lantaarnpaal bestuur je niet met je gedachten. Zij voelden niet hoe het was, die nacht.

De lucht was hier anders dan thuis.
