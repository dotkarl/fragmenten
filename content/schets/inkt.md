---
date: '2025-08-06T07:43:55+02:00'
draft: false
title: 'Inkt'
tags: ['sharisa']
---

Van het ene op het andere moment verdween het licht. Wind raasde over het dak, het raam begon te klapperen. 

Nee! dacht ze, nee! nee! nee! Want juist had ze de woorden gevonden, en ondanks dat haar hand verkrampte kon ze nu niet stoppen. Op blote voeten sloop ze uit bed en deed het raam op de hendel. Ze knipte het licht aan en hield haar adem in. Als haar man het maar niet zag, niet nu.

Haar vulpen was leeg, ze schreef met rode inkt.

Maar hoeveel woorden ze ook uitstortte, het gevoel zou terugkeren. En als ze het teruglas, maanden later, dan zag ze niet meer dan krullen en strepen en vlekken. Ondanks alles kwam ze geen stap dichter bij de oplossing.
