---
date: '2014-01-07T15:21:00+02:00'
draft: false
title: 'Ryles broodrooster'
tags: ['sars (een selectie)']
---

Op een dag werd Gilbert Ryle wakker. Hij ging naar beneden om een boterham te smeren. Vindt hij daar een geest in zijn broodrooster!  

'Geest, wat doe jij hier?' vroeg Ryle verbaasd. 

'Ach, een geest moet toch ergens slapen,' antwoordde de geest. 

'O, maar ik dacht dat je niet in ruimte uitgebreid was? Impliceert dat niet dat het onzinnig wordt om te spreken van een plek waar je slaapt?' 

De geest wist even niet wat hij daarmee moest. Hij zei: 'Weet ik veel, maar als je over deze broodrooster wrijft, dan mag je een wens doen.' 

'Wauw echt?' riep Ryle, 'mag ik wensen wat ik maar wil?' 

'Nee. Maar je mag wel een geroosterde boterham wensen.' 