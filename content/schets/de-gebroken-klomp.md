---
date: '2020-04-04T10:53:00+02:00'
draft: false
title: 'De gebroken klomp'
tags: ['dit is geen boom']
---

Klaas ging naar buiten. Hij deed de deur op slot, hij wandelde naar de supermarkt -- nee, hij snelwandelde zelfs. En hij maar wandelen en wandelen, en opeens brak z'n klomp! Klaas schelden, natuurlijk, maar wel pas een dik halfuur later, toen hij thuis kwam en zag dat mijn klomp gebroken was! 

(Klaas gaat nooit op zijn klompen naar de supermarkt. Ze zien hem al aankomen! Of liever: ze horen hem al aankomen. Klak-klak-klak-klak.)

Maar ja, zijn klomp was dus nog steeds kapot. Helemaal kort en klein geslagen! Dat is toch niet meer normaal? Klaas had helemaal geen korte of kleine voetjes!

Dus hij naar de klompenboer. Hij zei: 'Klompenboer, moet je nou horen! Liep ik laatst over straat, brak mijn klomp!'

Zei die klompenboer: 'Klaas, ik moet je iets opbiechten. Ik was vanmiddag bij jou thuis. Ik heb je kat te eten gegeven en wat dingetjes verplaatst. Gewoon, kleine dingetjes, om je in de war te maken. Ik weet niet waarom ik het deed, maar ik heb er spijt van. Ik had er al spijt van toen ik nog bij je thuis was, en toen werd ik zo boos! Ik werd zo boos, dat ik je klompen kort en klein geslagen heb!'

'Jeetje,' zei Klaas, en dat vond hij echt. 'Maar klompenboer, waarom? Loopt het hier soms zo slecht?'

Zei die klompenboer: 'Ja, wat dacht je? Lopen met klompen is echt niet makkelijk, hoor!'

Maar dat pikte Klaas natuurlijk niet, h√®! Daar zou je zo'n boer toch eigenlijk een trap voor z'n reet voor moeten verkopen! Het liefst met een klomp, want dat komt tenminste een beetje aan!

Dus Klaas riep: 'Ach man, loop naar de pomp!'

'Ik ga liever fietsen,' zei die klompenboer.

'Nou, je doet maar,' zei die Klaas. 

Dus hij fietsen. 

Maar ja, zo makkelijk was dat nog niet met die klompen. Dus die arme klompenboer knalde op de eerste de beste klompenboom in zijn weiland en ging wel drie keer over de kop!

En Klaas riep: 'Nou breekt mijn --' en hij ging voorlopig niet meer naar buiten.
