---
date: '2025-08-02T13:05:13+02:00'
draft: false
title: 'Een pak melk'
tags: ['john']
---

Je zou er duivels voor moeten zijn, je zou geen enkel oog voor de ander mogen hebben, volledig in je eigen gekeerd moeten zijn, in je eigen lulkoek. En je zou 't voor jezelf moeten houden, alsof je paranoia bent, want zodra iemand er maar achter zou komen dat je het overwoog, dan was je kans verkeken en daarna zou er geen eind komen aan het gezeik.

Maar zoiets zou je alleen overwegen, overwoog hij, als er toch al geen eind kwam aan het gezeik. De stress en de ellende van samenblijven zou zo verpletterend zijn, dat je zou zeggen, vanaf jouw uitkijkplek, dat is een heel aardig alternatief. Geef toe, zou je zeggen, het is het overwegen waard.

Maar overwegen en doen zijn twee heel verschillende dingen. Je denkt het, tuurlijk. Maar om de deur uit te lopen, om bus op te stappen, een nieuw wijf te vinden om te gebruiken voor geld en onderdak en sigaretten en zuip, en haar deze keer niet zwanger te schoppen, hoe doe je dat?

Hoe doe je dat zonder bij elk blond jochie te denken: die heeft mijn ogen of mijn glimlach of mijn oren. Of erger nog: die van *haar*, diezelfde hongerende, beschuldigende blik.

Hij pakte het pak melk achter in het koelvak en kocht daarmee een week. Bij de kassa snoof hij: 'Heb je ook een pakje Luckies voor me?' En toen ze vroeg klein of groot, telde hij de biljetten voor hij zei: 'Groot.'
