---
date: '2014-02-05T09:57:48+02:00'
draft: false
title: 'Frans en de macaronigod'
tags: ['sars (een selectie)']
---

Frans maakte macaroni klaar. Hij was alleen een beetje onvoorzichtig en knoeide wat op de grond. Toen verscheen de grote macaronigod. Hij zei: 'Wauw Frans, dat is wel een beetje zonde, vind je ook niet?' Nu was Frans het wel met de macaronigod eens, maar zijn toon beviel hem helemaal niet. Toen de grote macaronigod hem beval van de grond te eten, werd Frans kwaad en zei: 'Dat hoef ik niet te pikken. Je komt zomaar mijn huis binnengestormd! Jij hebt geen recht van spreken hier.' Daar moest de grote macaronigod hem dan weer gelijk in geven. Hij ging naar huis en dacht: eigenlijk ben ik best wel een eikel geweest tegen mensen, al die jaren. 

Zo leek alles toch nog goed te komen. Maar ja, dat lijkt wel vaker zo. 