---
date: '2020-04-04T10:58:09+02:00'
draft: false
title: 'Weerzien'
tags: ['dit is geen boom']
---

Ze kijkt naar haar voeten, dan omhoog. Haar ogen zijn putten met een geheim op de bodem. Wie het waagt dat geheim te willen ontdekken loopt het risico haar te kussen. 

De regen druipt van haar paraplu. Met open mond kijkt hij haar aan. Ze is nog net zo mooi als vroeger. 
Hij vraag haar: 'Hoe gaat het met je? Je ziet er goed uit.'

En zij zegt: 'Weet ik.'

En hij geeft me toch een klap op d'r bek, jongen, niet normaal! Nee, daar is ‘ie zó klaar mee, met dat arrogante gedoe, daarmee hoef je bij hem niet aan te komen zetten.

Dus dat mens ligt daar op de grond te bloeden, haar tanden uit d'r bek. En hij denkt: nou, dat ziet er al een stuk minder goed uit. 

Dat is het geheim van hoe Kees in één klap over zijn ex heen is gekomen.
