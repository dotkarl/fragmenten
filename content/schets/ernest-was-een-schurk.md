---
date: '2014-01-07T15:17:51+02:00'
draft: false
title: 'Ernest was een schurk'
tags: ['sars (een selectie)']
---

Ernest was een schurk. Hij was zelfs een heel goede schurk, want hij had een kat en een litteken. Zijn plan was simpel: een satelliet met een doodsstraal bouwen en daarmee de wereld vernietigen. Er was slechts één probleempje: hij kon geen financiers vinden voor zijn plannetje. Echt verbazingwekkend was dat natuurlijk ook niet, want die topgeheime basis in een inactieve vulkaan had hij ook nog steeds niet afbetaald. Nu hij erover nadacht, had hij ook beter éérst de wereld kunnen vernietigen, en pas daarná een topgeheime basis in een inactieve vulkaan moeten bouwen. Maar ja.
