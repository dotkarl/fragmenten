---
date: '2025-08-09T11:22:51+02:00'
draft: false
title: 'Achterom'
tags: ['tom']
---

Voorom laaide de familie van de buurvrouw, ze is Koreaans, hun auto in, dus hij besloot achterom te gaan. Hij fietste naar de supermarkt, hij kocht champignons en kip en een pak yoghurt. Toen hij terugkwam hurkte de buurvrouw, de achterbuurvrouw bedoel ik, ze hurkte in de tuin. 'Hoi!' zei ze, en hij zei ook hoi.

Haar man stond in het gatsje een plastic kap over de kabels naar de airco te schroeven. 'Wat een ruimte hier ineens, h√®!' zei hij om wat te zeggen. Hij had gister alle populieren weggehaald. 'Het is alsof ze een extra rijbaan op de snelweg hebben aangelegd, zo voelt het!'

'Ja-ja,' lachte hij, en gauw stak hij de sleutel in de poort en zette de fiets in het schopje. En de Koreanen waren twee minuten na zijn vertrek al weggereden, overwoog hij zuur.
