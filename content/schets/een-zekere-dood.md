---
date: '2020-04-04T11:02:10+02:00'
draft: false
title: 'Een zekere dood'
tags: ['dit is geen boom']
---

Ernst keek Leonard diep in zijn ogen. 

'Het is geen zekerheid dat ik doodga. Natuurlijk, tot nu toe zijn alle mensen vóór mij zijn doodgegaan, en alle mensen tijdens mijn leven zullen doodgaan, en alle mensen na mijn leven zullen doodgaan. Maar daar volgt niet uit, dat ook ik dood zal gaan.'

Leonard haalde diep adem. 'Nou, Ernst,' begon hij, 'eigenlijk volgt dat daar wel uit.' En voordat hij kon uitweiden over hoe Poppers falsificatiefilosofie het van Hume georven inductieprobleem van de logisch-positivisten wel degelijk  kon overwinnen, viel Leonard dood neer op de grond.

'Oké,' gaf Ernst toe, 'erg waarschijnlijk is het natuurlijk wel. Maar honderd procent zekerheid heb je niet.' En Ernst nam Leonards lichaam in zijn armen, en legde het in zijn grafkist.

Eigenlijk moet ik nu iets moois zeggen over die goeie ouwe dooie Leo, dacht Ernst. Maar hij kon niets bedenken, en hij stond vijfhonderd jaar bij de grafkist van zijn vriend, na te denken. Hij dacht: zie je wel, dat Leonard ongelijk had! En hij viel dood bovenop het lijk van zijn oude vriend.
