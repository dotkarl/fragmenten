+++
date = '2025-08-02T11:41:12+02:00'
draft = false
title = 'Merel'
tags = ['tom']
+++

Het regende enige tijd, toen hield het weer op. Hij overwoog om naar buiten te gaan. Maar toen begon het weer te regenen. Zo gaan die dingen.

Een merel had de tuin ontdekt. Ze hopte op en neer en pikte in het gras. Zou ze hem zien, van achter het raam? Als zijn ogen goed genoeg zouden zijn, en als hij lang genoeg zou speuren, zou hij dan uiteindelijk in die vogeloogjes zijn eigen blik terugzien?

'Kom op, jongens!'

De buurvrouw. Hij draaide zich naar de wasbak en fantaseerde vuile borden bij elkaar. Ze droeg twee zware sporttassen naar de auto, de jongens gilden er achteraan.

Het duurde lang voordat ze eindelijk waren vertrokken, en toen was de merel ook weg.
